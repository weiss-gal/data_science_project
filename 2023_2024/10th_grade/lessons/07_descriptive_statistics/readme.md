# סטטיסטיקה תיאורית - מדדי פיזור ומרכוז

למדנו בשיעור כי מדדי מרכוז מאפשרים לנו לתאר ממצאים בדרך תמציתית. למשל בתרגיל בו ביצענו עשרות אלפי סימולציות של הטלות קוביה, אנחנו מחפשים דרך תמציתית יותר לתאר את התוצאות מאשר פשוט רשימה של עשרות אלפי תוצאות.

ראינו כי דרך אחת לתמצת את המידע הוא לתאר אותו בהיסטורגמה. 
בנוסף, ראינו כי ההיסטוגרמות של הטלת קוביות מתאפינות בצורה הבאה:
- קוביה אחת - נותנת התפלגות אחידה (סימטרית)
- שתי קוביות - נותנות התפלגות משולשת
- שלוש קוביות ומעלה - נותנות התפלגות נורמלית (מה שנקרא גם לפעמים התפלגות גאוסיאנית)

למדנו שני מדדי מרכוז חשובים, הממוצע וסטיית התקן (למעשה שלושה, למדנו גם שונות, שהיא פשוט סטיית תקן בריבוע)

## ממוצע
הממוצע הוא מעין "מרכז כובד" של קבוצת מספרים. בהנתן קבוצת מספרים (או דגימות) הממוצע מחושב על ידי סכום המספרים בקבוצה חלקי מספר המספרים בקבוצה. 
נוסחת הממוצע:

![image](https://github.com/weiss-gal/data_science_project/assets/8408299/8dbfdc89-82a3-4b14-a2e0-0ec4ff9d9ab2)


## שונות 
שונות היא מדד המתאר לנו את מידת הפיזור של קבוצת מספרים, השונות מחושבת על ידי סכום הריבועים של ההפרש מהממוצע של כל מספר, חלקי מספר המספרים בקבוצה. 


## סטיית תקן
סטיית תקן מחושבת על ידי שורש ריבועי של השונות, שני המדדים נותנים לנו מושג על מידת הפיזור, היתרון של הסטיית תקן היא שאנחנו מקבלים ערכים שדומים בגודלם למספרים שדגמנו (בניגוד לשונות, שבגלל ההעלאה בריבוע מייצרת ערכים משמעותית גדולים יותר)

## התפלגות נורמלית (גאוסיאנית) - הרחבה
התפלגות זו נקראית לפעמים גם עקומת פעמון, היא מאוד נפוצה בעולם הטבע המתמטיקה והמדע, היא מתארת תופעות כמו תוצאה של 3 קוביות ומעלה, התפלגות של מדדים פיזיוגיים באוכלוסיה כמו משקל וגובה ועוד הרבה מקרים. 
למעשה היא כל כך נפוצה שהרבה פעמים חוקרים מסתמכים מראש על ההנחה שמשתנה מסויים יתפלג בצורה כזו. 
ראינו שכדי לתאר התפלגות נורמלית בצורה תמציתית אפשר להתסתמך על סטיית תקן וממוצע. 

## תרגיל בית 
המשך להשתמש בdataset שעבדנו איתו בעבר, בחר מתוכו עמודת נתונים מספרית אחת לפחות, ובצע איתה את הפעולות הבאות
1. במידת הצורך, בצע את הניקוי או ההמרות הנדרשות לעמודה כדי שהיה תהיה מספרית ותקינה (למשל על ידי ניקוי רווחים מיותרים, המרה למספר וכו')
2. חשב את הממוצע של העמודה
3. חשב את השונות וסטיית התקן
4. צייר היסטוגרמה של הערכים באמצעות תרשים מסוג plot או bar.
5. שתף איתי את המחברת דרך אימייל או קישור (או בכל דרך יצירתית שתמצאו) 

**טיפ** - אם תנסו ליצור רשימה חדשה שמכילה את כל הערכים (במקום לקרוא מהקובץ כל פעם) יהיה לכם מאוד קל לחשב את הממוצע, השונות וסטיית התקן. 

הנחיה: לצורך חישוב סטיית התקן תצטרכו שורש ריבועי, לצורך כך תוכלו להשתמש בפונקציה sqrt, אל תשכחו לייבא את הספרייה math קודם לכן (import math). 

![image](https://github.com/weiss-gal/data_science_project/assets/8408299/7347573f-5ada-4ff6-a8e4-641cb4efa49f)


