# איכות קוד - פונקציות ושמות משתנים
הקדמה: 
איכות קוד היא מושג מעורפל שמתאר עד כמה הקוד כתוב היטב, במחשבה לא רק על מה הוא עושה, 
אלא על מי שעתיד לקרוא אותו, איך הוא יתמודד עם מקרים בלתי צפויים ולא פחות חשוב - כמה קל יהיה לשנות אותו בעתיד במידה ונרצה להוסיף יכולת חדשה (פיצ'ר) או לתקן באג קיים.
אף על פי שהמושג מעורפל ולא ניתן ממש למדוד אותו בצורה אובייקטיבית, הוא עדיין חשוב ומועיל לנו, מכל הסיבות שתיארתי. 
בבמדריך זה נלמד מספר כללים פשוטים כיצד להקפיד על איכות הקוד למען יאריכו ימינו ויגדלו ציונינו. 

חשוב לזכור - הכללים כאן הם בגדר קווים מנחים חשובים, אבל תמיד יהיו מקרים בהם ניאלץ לסטות מהם משיקולי שימוש, ביצועים או קיצור זמן כתיבת הקוד, או כמו שאומרים בסינית: *באומנות כמו באומנות, אין דבר כזה שאין דבר כזה*

## שמות משתנים
### א. בהירות 
שם המשתנה צריך להתאים למה שהוא מייצג, לכן נשתדל ששם המשתנה ירמוז לנו גם על ה*תפקיד* וגם על ה*סוג* של התכונה שהוא מייצג. 

סוג - שם המשתנה רומז לנו איזה סוג של משתנה הוא, האם הוא מספרי, האם הוא רשימה או אובייקט או משתנה בוליאני (כן\לא). ניתן לחדד זאת באמצעות תחיליות או סיומות כגון is_ , _count, _num או סיומת כמו s או seconds 
עבור שניות. 

תפקיד - צריך להיות ברור מקריאת שם המשתנה מה הוא מייצג, האם הוא מייצג אובייקט מסויים או תכונה מסויימת של אובייקט. 

#### דוגמאות
##### גיל של משתמש
- **טוב** - *age, user_age*
- **לא טוב** - *user* - מתאים לאובייקט של משתמש ולא לתכונה שלו
- **לא טוב** - *num* - סבבה שזה מספר, אבל מה הוא אומר

##### רשימת סטודנטים
- **טוב** - *students_list, students*
- **לא טוב** - *student* - להקפיד על לשון רבים ולשון יחיד כשזה חשוב
- **לא טוב** - *objects_list* - כללי מדי, למעט אם מדובר בקוד שנמצא בתוך פונקציה הכתובה בצורה כזו שהיא תעבוד באותה מידה עם כל רשימת אובייקטים, ואז זה אחלה שם.

##### האם מותר למשתמש להכנס למערכת (משתנה בוליאני)
- **טוב** - *is_allowed, is_user_allowed*
- **לא טוב** - *user* - שום דבר בשם לא רומז לנו שמדובר במשתנה בוליאני, שום דבר לא רומז לנו שמדובר בתכונה של המשתמש ולא אובייקט מסוג משתמש
- **לא טוב** - *flag* - אוקי, עכשיו ברור שזה משתנה בוליאני, אבל מה הוא מתאר ?  

### ב. אורך 
במתמטית מדוברת - אורך שם המשתנה הוא ביחס ישר למרחק בין המקום שהוא נוצר למקום שבו משתמשים בו. 
בעברית מדוברת - משתנים ש"חיים" זמן קצר, כמו למשל משתנה הלולאה בלולאת for, או משתנה פנימי בתוך פונקציה קצרה - יכול להיות עם שם קצר כמו index,sum, count, res ולפעמים גם i או j. 
לעונת זאת אם המשתנה נוצר בתחילת הקוד ועדיין משתמשים בו הרבה שורות קוד אחר כך, נעדיף שמות מפורטים שלא ניתן להתבלבל בינהם לבין משהו אחר: all_students_list, default_file_location וכדומה. 

### חריגים


